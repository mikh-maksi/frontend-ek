<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <img src="img/trenitalia_frecciabianca-1-e1612878265138.jpg" alt="">
    <h2>Укрзалізниця збирається проєктувати швидкісні лінії з італійцями</h2>
    <p><i>09.02.2021 Автор Олексій Кулак  Ferrovie Dello Stato Italiane S.P.A., Вантажні перевезення, Пасажирські перевезення</i></p>
    <p>Укрзалізниця та італійська Ferrovie Dello Stato Italiane S.P.A. підписали меморандум про взаєморозуміння. FS Italiane — державна компанія Італії, що працює в галузі інфраструктури та послуг залізничної мережі.</p>

    <p>В <b>Укрзалізниці</b> розповіли, що основною метою підписаного меморандуму є розгляд сторонами можливості та шляхів співробітництва у залізничній галузі.Для сприяння реалізації меморандуму передбачається створення спільної робочої групи експертів.</p>

    <p>«Зокрема, взаємодія планується у таких напрямках, як аналіз та розгляд технічних та інноваційних рішень для можливого впровадження на залізничному транспорті й інфраструктурі, при цьому особливу увагу планується приділити проєктам швидкісних ліній. Також у рамках співпраці передбачається навчання та підвищення кваліфікації залізничного персоналу обох сторін, тренерська програма та двосторонні консультації», – повідомили в УЗ.</p>

    <p>Раніше УЗ уклала меморандум щодо нового мультимодального маршруту Туреччина – Україна – Польща.</p>

    <p>Довідка: Ferrovie dello Stato Italiane S.p.A. – державна холдингова компанія, яка управляє інфраструктурою та послугами італійської залізничної мережі. Одна з дочірніх компаній компанії, Trenitalia, є головним залізничним оператором в Італії, а інша, TrainOSE, є залізничним оператором у Греції.</p>

    <a href="https://www.railinsider.com.ua/ukrzaliznyczya-zbyrayetsya-proyektuvaty-shvydkisni-liniyi-z-italijczyamy/">Исходная новость</a>


</body>
</html>